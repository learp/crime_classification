Vi siktar mot att bli ett av världens första fossilfria välfärdsländer som visar att det inte bara är nödvändigt att leva utan fossila bränslen, utan att det också är efterfrågat.Världen kan tackla klimatförändringen, men det är ont om tid. Sverige siktar på att bli ett av världens första fossilfria välfärdsländer. Med vårt initiativ Fossilfritt Sverige utmanar vi nu andra länder att göra likadant.      Facebook    Twitter    Pinterest   Asa Romson, 2014 Photograph: IBL/REX ShutterstockGlobal uppvärmning hotar själva fundamentet för människans livsmiljö. Torka, översvämningar och ett klimat som är svårare att förutspå drabbar både jordbruk och fiske hårt, och hotar därigenom tillgången till mat för väldens växande befolkning. Den globala ekonomiska tillväxten hotas, liksom år av arbete för att utplåna fattigdomen.Vi tror att det fortfarande finns tid att agera. Om världen snabbt fasar ut användningen av fossil energi till förmån för förnybar energi skulle vi komma långt, inte bara när det gäller klimatet. En utfasning skulle leda till högre energisäkerhet, bättre hälsa och förbättrad livskvalitet. Detta är sidovinster som har övertygat borgmästare världen över om att samarbeta och styra om sina strategier.Klimatåtgärder skapar goda affärsförutsättningar. Inom områden som energi, urban utveckling, jordbruk och markanvändning behöver världen investera 90 biljoner US-dollar under de kommande 15 åren, oavsett klimatförändringen. Samtidigt är dessa områden avgörande för den globala övergången mot minskade koldioxidutsläpp. Att välja gröna investeringar inom dessa sektorer skulle kosta mindre än 5 % extra – en ökning som kan kvittas genom sidovinsten av minskad bränslekonsumtion, enligt den Globala kommissionen för ekonomi och klimat.Dessutom måste man se till alla andra sidovinster och, inte minst, de enorma globala kostnader som det innebär att inte agera inför klimatförändringarna.Sverige har positiva erfarenheter av att förena minskade utsläpp med förbättrad ekonomi och välfärd. Under många år har vi genom att sätta ett pris på kol via koldioxidskatten, haft en effektiv politisk hävstång som, tillsammans med politiskt ledarskap, stödjer utvecklandet av klimatsmarta innovationer. Detta har resulterat i minskade utsläpp och marknadsbaserade lösningar samtidigt som vår ekonomi har växt. Men vi är inte färdiga än.Sverige meddelade nyligen att vi kommer att bli ett av världens första fossilfria välfärdsländer. Vi uppmanar nu andra att anta utmaningen om vem som först kan övergå till fossilfritt. Det finns tre enkla skäl till varför vi ska tävla mot detta mål:1. Det är vårt ansvarRika länder har en skyldighet att ta ledningen i kampen mot klimatförändringen, enligt FN:s klimatkonvention. Vissa länder befinner sig helt enkelt i en fördelaktigare situation än andra, och bör därför ta ett större ansvar för att minska utsläppen. På så sätt gör vi vår del för att säkra en bra framtid på vår planet för oss, för våra barn och för kommande generationer.2. Det är förnuftigt av ekonomiska skälVi vill att svenska företag ska utveckla de klimatsmarta lösningar som världen efterfrågar. Därför måste vi agera som proaktiva föregångare och inte vara begränsade av gårdagens teknologi. Det faktum att finansmarknadens aktörer nu har börjat flytta bort sina investeringar från fossil energi är ett uttryck för denna inställning. Att göra en grön omställning skapar också nya jobb. Enligt en nyutkommen rapport från Romklubben skulle en övergång till ett förnybart och resurseffektivt samhälle kunna generera 100 000 nya jobb bara i Sverige.3. Visa att det är möjligtInget land är ensamt ansvarigt för så stor andel av utsläpp att det ensamt avgör om världen kommer att lyckas eller misslyckas i klimatfrågan. Men genom att vara ett föregångsexempel och bevisa att minskade utsläpp kan uppnås på ett sätt som driver på den ekonomiska utvecklingen, kan individuella aktörer påverka på ett globalt plan.Är detta vad företag vill? Tanken på ett fossilfritt samhälle omfamnas av många. Det kommer fler och fler initiativ runtom i världen där städer, företag och organisationer ersätter fossil energi med förnyelsebara källor. I Sverige gör näringslivet, lokala myndigheter och andra aktörer gemensam sak för initiativet Fossilfritt Sverige och uppmanar tillsammans deras motsvarigheter runtom i världen att anta utmaningen.Svenska företag som ABB, IKEA, H&M och Ericsson, och Sveriges största städer stödjer initiativet och bidrar själva till minskade utsläpp. Drivmedelsbolaget Preem, som driver bensinstationer över hela Sverige, har beslutat om att senast år 2030 endast erbjuda förnyelsebart bränsle i sina pumpar. Fjärde AP-fonden kommer inom fem år att investera hela sin portfölj på 200 miljarder kronor i strategier för minskade koldioxidutsläpp. Flera svenska kommuner och städer har beslutat att helt övergå till fossilfritt och några av dem siktar på att uppnå detta mål så tidigt som 2030.Världen samlas snart till FN:s klimatkonferens i Paris. Sverige kommer att vara där för att ingå i ett ambitiöst, rättvist och hållbart avtal som förbinder alla länder till fortsatta åtgärder. Vi tar med oss ett brett engagemang från företag och civilsamhället som visar att en fossilfri värld inte bara är nödvändig, utan också efterfrågad. Vi hoppas att många vill anta vår utmaning.Translation by Kristina Rönnqvist/VoxEurop